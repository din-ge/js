# შესავალი

- ####  რა არის JavaScript?
	JavaScript თავდაპირველად შეიქმნა, რომ "გაეცოცხლებინა ვებ-გვერდები".

 ამ ენაში პროგრამებს ეწოდება "სკრიპტები". შესაძლებელია მათი დაწერა ვებ-გვერდის HTML ფაილში, რომელიც ვებ-გვერდის ჩატვირთვის შედაგად ამოქმედდება.

JavaScript-ის პროგრამები აღსრულდებიან, როგორც ტექსტი. მათ არ სჭირდებათ რაიმე განსაკუთრებული მომზადება ან კომპილაცია.

ამ თვალსაზრისით, JavaScript-ი დიდად განსხვავდება [Java](https://ka.wikipedia.org/wiki/%E1%83%AF%E1%83%90%E1%83%95%E1%83%90_(%E1%83%9E%E1%83%A0%E1%83%9D%E1%83%92%E1%83%A0%E1%83%90%E1%83%9B%E1%83%98%E1%83%A0%E1%83%94%E1%83%91%E1%83%98%E1%83%A1_%E1%83%94%E1%83%9C%E1%83%90))-სგან.
- #### რატომ JavaScript?
როდესაც JavaScript შეიქმნა, მას თავდაპირველად სხვა სახელი ჰქონდა: "Livescript". მაგრამ ამ პერიოდში ძალიან პოპულარული იყო Java, ამიტომაც გადაწყვიტეს, რომ ენა წარმოეჩინათ, როგორც Java-ს "უმცროსი ძმა".

განვითარებასთან ერთად JavaScript გახდა სრულიად დამოუკიდებელი ენა თავისი სპეციფიკაციით, [ECMAScript-ით](https://en.wikipedia.org/wiki/ECMAScript) და დღეს Java-სთან არანაირი კავშირი აღარ აქვს.
- #### JavaScript-ის ძრავ(ებ)ი
დღეს JavaScript-ს შეუძლია მუშაობა არა მარტო ბრაუზერში, არამედ სერვერზე, ან ნებისმიერ მოწყობილობაზე რომელსაც გააჩნია განსაკუთრებული პროგრამა, JavaScript-ის ძრავა.

ბრაუზერს აქვს საკუთარი ძრავა, რომელსაც ზოგჯერ უწოდებენ "JavaScript-ის ვირტუალურ მოწყობილობას".

სხვადასხვა ძრავას აქვს სხვადასხვა სახელი, მაგალითად:
- V8 - Chrome-ში, Opera-ში და Edge-ში.
- SpiderMonkey - Firefox-ში.
- ...არსებობენ სხვა დასახელების ძრავებიც, მაგ. "Chakra" Internet Explorer-ისთვის,"JavaScriptOne", "Nitro" და "SquirrelFish" Safari-ისთვის და ა.შ.

მაგალითად, თუ აღნიშნულია, რომ "X თვისება მხარდაჭერილია V8-ში", ეს იმას ნიშნავს რომ იგი დიდი ალბათობით მუშაობს Chrome-ში, Opera-ში ან Edge-ში.
- #### როგორ მუშაობენ ძრავები
ძრავის მუშაობის პრინციპი საკმაოდ რთულია, მაგრამ ელემენტალურ დონეზე მარტივია:
  1. ძრავა კითხულობს პროგრამას.
  2. შემდეგ გარდაქმნის პროგრამას კომპიუტერის ენაზე.
  3. და შემდეგ გარდაქმნილი კოდი გაიშვება.

ამ პროცესის თითოეულ ეტაპზე ძრავა ახდენს ოპტიმიზაციას. იგი ასევე აკვირდება კომპილირებულ პროგრამას გაშვების დროს და აანალიზებს ინფორმაციას, რომელიც ამ დროს მასში მიედინება, ამაზე დაყრდნობით კი იგი მეტ ოპტიმიზაციას ახდენს.
## რა შეუძლია JavaScript-ს ბრაუზერში
თანამედროვე JavaScript-ი არის "უსაფრთხო" პროგრამირების ენა. ის არ უზრუნველყოფს დაბალი დონის წვდომას მეხსიერებასთან ან პროცესორთან, რადგან ის თავდაპირველად შეიქმნა ბრაუზერებისთვის, რომლებიც ამას არ საჭიროებენ.

JavaScript-ის შესაძლებლობები დამოკიდებულია გარემოზე, რომელშიც იგი მუშაობს. მაგალითისთვის, Node.js-ში არსებობს ფუნქციები, რომლებიც JavaScript-ს აძლევს შესაძლებლობას რომ წაიკითხოს/დაწეროს არბიტრარული ფაილები, ჩაატაროს ქსელური მოთხოვნები და ა.შ.

ბრაუზერში JavaScript-ს შეუძლია გააკეთოს ყველაფერი, რაც უკავშირდება ვებ-გვერდის მანიპულაციას, მომხმარებელთან ურთიერთობას, და ვებ-სერვერს.

მაგალითად, ბრაუზერში JavaScript-ს შეუძლია:
  - გვერდისთვის ახალი HTML-ს დამატება, არსებული ელემენტების შეცვლა, სტილების მოდიფიკაცია.
  - პასუხი მომხმარებლის მოქმედებაზე, მაუსის დაწკაპებაზე, კურსორის მოძრაობასა და კლავიატურაზე დაჭერაზე.
  - მოთხოვნების გაგზავნა სერვერებზე, ფაილების ჩამოტვირთვა და ატვირთვა.
  - ინფორმაციის მიღება და შექმნა, ვიზიტორისთვის კითხვების დასმა, შეტყობინებების ჩვენება.
  - ადგილობრივი(Client-Side) მეხსიერების დამახსოვრება.
## რა არ შეუძლია JavaScript-ს ბრაუზერში
JavaScript-ის შესაძლებლობები არის შეზღუდული მომხმარებლის უსაფრთხოების დასაცავად. ამის მიზანია, რომ მავნებელმა ვებ-გვერდს არ ჰქონდეს წვდომა მომხმარებლის პირად ინფორმაციაზე ან ავნოს მომხმარებლის ინფორმაციას.

ასეთი შეზღუდვების მაგალითებია:
  -   JavaScript-ს ვებ-გვერდზე არ შეუძლია მყარ დისკზე არბიტრარული ფაილების წაკითხვა/ჩაწერა, მათი დაკოპირება ან პროგრამების გაშვება. მას არ აქვს პირდაპირი წვდომა ოპერატიული სისტემის ფუნქციებზე.
  
	თანამედროვე ბრაუზერები მუშაობენ ფაილებთან, მაგრამ ეს წვდომა შეზღუდულია და უზრუნველყოფილია მხოლოდ მაშინ, როდესაც მომხმარებელი აკეთებს ზოგიერთ მოქმედებას, როგორიცაა ფაილების "ჩაყრა" ვებ-გვერდზე ან ამ ფაილის არჩევა input თეგით.

	არსებობს საშუალებები, რომ JavaScript-ი ურთიერთქმედებდეს კამერასთან/მიკროფონთან ან სხვა მოწყობილობებთან, მაგრამ ეს საჭიროებს მომხმარებლის აშკარა ნებართვას. ამიტომას ვებ-გვერდს, რომელიც JavaScript-ით მუშაობს არ შეუძლია, რომ უნებართვოდ ჩართოს ვებ-კამერა და მიღებული ინფორმაცია სადმე გადაგზავნოს.

  -   სხვადასხვა ტაბებმა, ფანჯრებმა ხშირად ერთიმეორეზე არ იციან, გარდა იმ შემთხვევებისა, როდესაც ერთი გვერდი იყენებს JavaScript-ს, რომ მეორა გახსნას. მაგრამ, ამ შემთხვევაშიც JavaScript-ის კოდს ერთი გვერდიდან არ შეუძლია წვდომა ჰქონდეს სხვა ვებგვერდზე თუ იგი სხვა ვებ-საიტს ეკუთვნის(სხვა დომენი, პროტოკოლი ან პორტი).
  
	ამას "ერთი წარმოშობის პოლიტიკა" ეწოდება. ამისათვის თავის ასარიდებლად, საჭიროა, რომ ორივე გვერდი დათანხმდეს ინფორმაციის გაცვლაზე და უნდა შეიცავდეს განსაკუთრებულ JavaScript-ის კოდს, რომელიც ამას გააკეთებს. 
-   JavaScript-ს ადვილად შეუძლია კომუნიკაცია ქსელზე იმ სერვერისადმი, რომლიდანაც ვებ-გვერდი წარმოიშვა. მაგრამ, მისი შესაძლებლობა, რომ მიიღოს ინფორმაცია სხვა საიტებიდან/დომენებიდან შეზღუდულია. მიუხედავად იმისა, რომ ეს შესაძლებელია, ის საჭიროებს აშკარა თანხმობას მეორე მხრდიან. ეს ფუნქცია არსებობს უსაფრთხოების მიზნით.

ასეთი ლიმიტაციები არ არსებობს JavaScript-ში როდესაც ის გამოყენებულია ბრაუზერის გარეთ, მაგალითად სერვერზე. თანამედროვე ბრაუზერები მხარს უჭერენ Plugin-ებს, რომლებიც უზრუნველყოფენ დამატებით უფლებებს.
## რითაა გამორჩეული JavaScript?
JavaScript-ს სულ მცირე სამი დადებითი მხარე აქვს:
 - სრული ინტეგრაცია HTML/CSS-სთან.
 - მარტივი რაღაცეები კეთდება მარტივად.
 - მხარდაჭერილია ყველა მსხვილი ბრაუზერის მიერ და ჩვეულებრივ ამოქმედებულია.

JavaScript ერთადერთი ბრაუზერის ტექნოლოგიაა, რომელიც ამ სამივეს უზრუნველყოფს.

ესაა, რაც JavaScript-ს განსაკუთრებულს ხდის. ესაა, თუ რატომაა იგი ყველაზე ფართოდ გამოყენებული ხელსაწყო ბრაუზერის ინტერფეისებისთვის.

მიუხედავად ამისა, JavaScript-ით შესაძლებელია სერვერების, მობილური აპლიკაციების და ა.შ. შესაქმნელად.
## ენები JavaScript-თან
JavaScript-ის სინტაქსი ყველას მოთხოვნილებას ვერ აკმაყოფილებს. სხვადასხვა ადამიანს სხვადასხვა ენის მახასიათებელი სურს.

ეს მოსალოდნელია, რადგან პროექტები და მოთხოვნილებები ყველასთვის სხვადასხვანაირია.

ბოლოს დროს გამოჩნდა მრავალი ახალი ენა, რომელიც გადაითარგმნება(გარდაიქმნება) JavaScript-ად, სანამ ბრაუზერში ამოქმედდებიან.

თანამედროვე ხელსაწყოები ამ გარდაქმნას ამარტივებს, ეს დეველოპერებს აძლევს საშუალება რომ დაწერონ კოდი სხვა ენაში და იგი ავტომატურად JavaScript-ის კოდად გარდაქმნან.

ასეთი ენების მაგალითებია:
  - CoffeeScript წარმოადგენს JavaScript-ის სინტაქსის "შელამაზებას". მას აქვს უფრო ლაკონური, მოკლე სინტქსი, რომლითაც შესაძლებელია უფრო გასაგები და ზუსტი კოდის დაწერა. ხშირად მას Ruby-ს დეველოპერები იყენებენ.
  - TypeScript კონცენტრირებულია JavaScript-ისთვის ტიპირების დამატებაზე, იმისათვის რომ გამარტივდეს კოდის წერის პროცესი და რთული სისტემების მხარდაჭერა. იგი შექმნილია Microsoft-ის მიერ.
  - Flow ასევე ამატებს ტიპირებას, მაგრამ სხვანაირად. შექმნილია Facebook-ის მიერ.
  - Dart არის ცალკე ენა, რომელსაც აქვს ძრავა რომელიც მოქმედებს ბრაუზერის გარეთ(მაგალითად მობილურ აპლიკაციებში), მაგრამ ასევე შესაძლებელია მისი JavaScript-ად გარდაქმნა. შექმნილია Google-ს მიერ.
  - Brython არის Python-ის JavaScript-ად გარდამქნელი, რომლითაც შესაძლებელია JavaScript-ის აპლიკაციების შექმნა JavaScript-ის გარეშე.
  - Kotlin არის თანამედროვე, ლაკონური და უსაფრთხო ენა, რომელსაც შეუძლია იმუშაოს ბრაუზერის ან Node-სთვის.
  
რათქმაუნდა, არსებობს კიდევ მეტი. თუ ვიყენებთ რომელიმე ამ ენას, უნდა თავდაპირველად ვიცოდეთ, თუ როგორ მუშაობს JavaScript-ი.
## დასკვნა
 - JavaScript თავდაპირველად შეიქმნა მხოლოდ ბრაუზერისთვის, მაგრამ იგი ახლა სხვა გარემოებშიც გამოიყენება.
 - დღეს JavaScript-ს აქვს განსაკუთრებული პოზიცია, როგორც ყველაზე ფართოდ-გამოყენებად ბრაუზერის ენას. იგი სრულიად ინტეგრირებულია HTML/CSS-თან.
 - არსებობენ ენები, რომლებიც "ითარგმნება" JavaScript-ად და ზოგიერთ ფუნქციას უზრუნველყოფენ. რეკომენდირებულია მათთვის გაცნობა, თუნდაც მოკლედ JavaScript-ის შესწავლის შემდეგ.
